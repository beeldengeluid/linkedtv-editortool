W.G. van de Hulst sr. volgde een opleiding tot onderwijzer. Hij werd in 1901 onderwijzer in Utrecht en was van 1913 tot 1940 schoolhoofd aan diezelfde school.[1] Hij begon met schrijven voor de Nederlandsche Zondagsschoolvereeniging. Zijn eerste boek Willem Wijcherts schreef hij eerst onder zijn pseudoniem Jan van de Croese. Met het boek Jaap Holm en z'n vrinden vestigde hij zijn naam als schrijver van jeugdboeken met een christelijke inslag. Hij schreef een honderdtal kinderboeken.[1][2] Van de Hulst beschouwde Peerke en z'n kameraden als zijn beste boek.

De boeken van Van de Hulst zijn onder andere geïllustreerd door zijn zoon W.G. van de Hulst jr. Het eerste boekje dat door junior geïllustreerd werd, was Een muis in dit huis (1933).

Persoonlijke leven[bewerken]
Hij trouwde op 16 mei 1907 met Johanna Cornelia van Arkel. Uit dit huwelijk werden twee dochters geboren. De kerkelijke bevestiging van dit huwelijk vond plaats in de Dom van Utrecht door dominee A.W. Bronsveld. Het echtpaar Van de Hulst ging wonen op het adres Croesestraat 17. Deze straatnaam gebruikte hij in zijn pseudoniem.

Nadat Johanna Cornelia vrij kort na de geboorte van hun tweede dochter overleed (28 januari 1913) trouwde Van de Hulst op 10 februari 1916 met Jeanette Maan. Uit dit huwelijk werden vier kinderen geboren, drie zoons en één dochter. De oudste zoon, ook Willem Gerrit geheten, zou zijn hele leven W.G. van de Hulst jr. genoemd worden. Een andere zoon, Henk, werd een bekend astronoom.

Van de Hulst stierf op 31 augustus 1963 en werd begraven op Begraafplaats Soestbergen in Utrecht.


Stimson was als minister van Oorlog vanaf 1940 betrokken bij het Manhattanproject, de operatie waarmee de Verenigde Staten tijdens de Tweede Wereldoorlog de atoombom ontwikkelde.[1] Hij was voorstander van het gebruik van de atoombom tegen Japan, maar verzette zich krachtig tegen de vernietiging van Kyōto, de stad waar hij 30 jaar eerder op huwelijksreis was geweest, maar die bovenaan stond op de zwarte lijst van de legerstaf. Tenslotte werden in augustus 1945 Hiroshima en Nagasaki gebombardeerd. Hij werd onderscheiden met de normaal aan millitairen verleende Army Distinguished Service Medal .